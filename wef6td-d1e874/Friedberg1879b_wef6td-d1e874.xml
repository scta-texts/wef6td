<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title> TITULUS IV. </title>
            <author ref="#BonifaceVIII">Boniface VIII</author>
            <respStmt>
               <name ref="#jeffreycwitt">Jeffrey C. Witt</name>
               <resp>Transcription Editor</resp>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title> TITULUS IV. </title>
               <date when="2021-01-29">January 29, 2021</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="Fb" n="Friedberg1879b">Friedberg 1879, Volume 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2021-01-29" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="wef6td-d1e874"><!-- wef6td-l3t4 -->
            <head xml:id="wef6td-d1e874-Hd1e103"> TITULUS IV. </head>
            <p xml:id="wef6td-d1e874-d1e106"> DE PRAEBENDIS ET DIGNITATIBUS. </p>
            <div xml:id="wef6td-d1e874-Dd1e109">
               <head xml:id="wef6td-d1e874-Hd1e111">CAP. I. </head>
               <p xml:id="wef6td-d1e874-d1e114"> Ad praesentationem religiosorum, etiam exemptorum, non debent in ecclesiis ipsorum rectores institui, nisi primo tantum eisdem assignetur, unde incumbentia onera subire possint, et congrue sustentari; nec valet contraria consuetudo. Ioann. Andr. </p>
               <p xml:id="wef6td-d1e874-d1e117"> Clemens III. alias quartus * . </p>
               <p xml:id="wef6td-d1e874-d1e120"> Suscepti regiminis nos * cura sollicitat, ut utilitatibus subiectorum in illis praecipue, per quas animarum saluti consulitur, nunc novorum editione iurium, nunc antiquorum innovatione sollicite providere curemus. Sane fuit olim per sedem apostolicam provide constitutum, ut dioecesani locorum ad praesentationem religiosorum nullum ad aliquam ecclesiam recipiant , nisi tantum ei  de proventibus ipsius ecclesiae coram eis fuerit assignatum, unde iura episcopalia possint solvere, et congruam sustentationem habere. Verum, sicut nobis querela multorum frequens insinuat, religiosi exempti de proventibus parochialium ecclesiarum, in quibus ius obtinent patronatus, seu  rectorum praesentatio pertinet ad eosdem, tantum percipiunt annuatim, quod rectores ecclesiarum ipsarum non possunt de residuo commode sustentari, et  episcopalia iura persolvere * ac alia incumbentia eis onera supportare, propter quod saepe contingit, quod non inveniuntur personae idoneae  quae huiusmodi ecclesias velint recipere, sicque frequenter minus idoneis conferuntur, ex quo pericula imminent animarum. Nos itaque, volentes super hoc salubre remedium adhiberi, praesenti decreto statuimus et mandamus, constitutionem huiusmodi quoad omnes patronos ecclesiarum religiosos tam exemptos quam non exemptos et alios inviolabiliter observari, consuetudine^ contraria non obstante. </p>
            </div>
            <div xml:id="wef6td-d1e874-Dd1e124">
               <head xml:id="wef6td-d1e874-Hd1e126">CAP. II. </head>
               <p xml:id="wef6td-d1e874-d1e129"> Beneficia vacantia in curia alius quam Papa conferre non potest; quod si fecerit, irrita est collatio. Ioann. Andr. </p>
               <p xml:id="wef6td-d1e874-d1e132"> Idem . </p>
               <p xml:id="wef6td-d1e874-d1e135"> Licet ecclesiarum, personatuum, dignitatum aliorumque beneficiorum ecclesiasticorum plenaria dispositio ad Romanum noscatur Pontificem pertinere ita, quod non solum ipsa, quum vacant, potest de iure conferre, verum etiam ius in ipsis * tribuere vacaturis *: collationem tamen ecclesiarum, personatum, dignitatum  et beneficiorum apud sedem apostolicam vacantium specialius ceteris antiqua consuetudo Romanis Pontificibus reservavit. Nos itaque, laudabilem reputantes huiusmodi consuetudinem, et eam auctoritate apostolica approbantes, ac nihilominus volentes ipsam inviolabiliter observari, eadem auctoritate statuimus, ut ecclesias, dignitates, personatus et beneficia, quae apud sedem ipsam   deinceps vacare contigerit, aliquis praeter Romanum Pontificem, quacunque super hoc sit auctoritate munitus, sive iure ordinariae potestatis ipsorum electio, provisio seu collatio ad eum pertineat, sive literas super aliquorum provisione generales vel etiam speciales sub quacunque forma verborum  receperit, (nisi ei sit super conferendis eisdem in curia Romana vacantibus specialis et expressa ab ipso Pontifice summo  auctoritas attributa,) conferre alicui seu aliquibus non praesumat. Nos enim, si secus actum seu attentatum fuerit, decernimus irritum et inane. </p>
        
            </div>
            <div xml:id="wef6td-d1e874-Dd1e139">
               <head xml:id="wef6td-d1e874-Hd1e141">CAP. III. </head>
               <p xml:id="wef6td-d1e874-d1e144"> Si Papa beneficia vacantia in curia non conferat infra mensem a die vacationis : illi, ad quos collatio pertinebat, poterunt illa conferre. Ioann. Andr. </p>
               <p xml:id="wef6td-d1e874-d1e147"> Gregorius X. in concilio generali Lugdunensi . </p>
               <p xml:id="wef6td-d1e874-d1e150"> Statutum felicis recordationis Clementis Papae  praedecessoris nostri de dignitatibus et beneficiis in curia Romana vacantibus nequaquam per alium quam per Romanum Pontificem conferendis decernimus  taliter moderandum, ut ii, ad quos eorundem beneficiorum et dignitatum spectat collatio, statuto non obstante praedicto, demum post mensem a die, quo dignitates seu beneficia ipsa vacaverint, numerandum, ea conferre valeant tantummodo per se ipsos vel, ipsis agentibus in remotis, per suos vicarios generales, in eorum dioecesibus exsistentes, quibus id canonice sit commissum. </p>
        
            </div>
            <div xml:id="wef6td-d1e874-Dd1e155">
               <head xml:id="wef6td-d1e874-Hd1e157">CAP. IV. </head>
               <p xml:id="wef6td-d1e874-d1e160"> In beneficiis vel impetrationibus ad beneficia per provisionem usque ad certam summam pensio non debetur. Per ecclesias civitatis vel dioecesis non comprehenditur Cathedralis; sed per ecclesias provinciae metropolitana et cathedrales reliquae includuntur. Ioann. Andr. </p>
               <p xml:id="wef6td-d1e874-d1e163"> Bonifacius VIII . </p>
               <p xml:id="wef6td-d1e874-d1e166"> Quamvis plenissima  sit alias in beneficiis interpretatio facienda: literae tamen super obtinendis beneficiis impetratae debent, quum sint ambitiosae, restringi. Et ideo, si alicui usque ad certam summam provideri mandamus , ei non in pensione, sed in beneficiis ecclesiasticis tantum volumus provideri, nisi de pensione in nostris literis mentio habeatur expressa. Quanquam sub nomine ecclesiarum civitatis comprehendatur alias ecclesia Cathedralis: quum | 
          tamen alicui de beneficio mandamus in aliqua ecclesiarum civitatis vel dioecesis provideri, ad cathedralem ecclesiam, quam propter ipsius honorem sub hac generalitate nolumus hoc casu includi, se mandatum huiusmodi non extendit. Secus autem *, quum mandamus in aliqua ecclesiarum provinciae provideri. Tunc enim et metropolitana et ceterae cathedrales ecclesiae includuntur sub tali mandato, quum uberiorem hoc casu, quam alio, impetranti gratiam facere videamur.
        </p> 
        
            </div>
            <div xml:id="wef6td-d1e874-Dd1e170">
               <head xml:id="wef6td-d1e874-Hd1e172">CAP. V. </head>
               <p xml:id="wef6td-d1e874-d1e175"> Impetranti beneficium saeculare providetur de beneficio per saeculares clericos usque ad praescriptionem legitimam possesso. Hoc primo. Clerico saeculari, prioratum impetranti simpliciter, non providetur de consueto per religiosos gubernari. H. d. secundo. Domin. </p>
               <p xml:id="wef6td-d1e874-d1e178"> Idem. </p>
               <p xml:id="wef6td-d1e874-d1e181"> Quum de beneficio ecclesiastico, consueto clericis saecularibus assignari, provideri mandatur, de illo debet intelligi, quod tanto tempore ab uno vel pluribus saecularibus clericis, institutis in eo rectoribus, exstitit continue ac pacifice gubernatum, ut praescriptio legitima sit completa, etiamsi ante vel post religiosi quandoque ministraverint  in eodem. Quando vero scribitur, ut provideatur de aliquo prioratu alicui clerico saeculari: provideri non potest de prioratu, qui per religiosos iuxta modum praemissum est solitus gubernari, nisi hoc in literis caveatur expresse. </p>
        
            </div>
            <div xml:id="wef6td-d1e874-Dd1e185">
               <head xml:id="wef6td-d1e874-Hd1e187">CAP. VI. </head>
               <p xml:id="wef6td-d1e874-d1e190"> Habere personatum cum cura, et praebendam, cui annexa est parochialis ecclesia, non est contra concilium generale. Ioann. Andr. </p>
               <p xml:id="wef6td-d1e874-d1e193"> Idem. </p>
               <p xml:id="wef6td-d1e874-d1e196"> Super eo, quod praebendas, quibus parochiales ecclesiae sunt annexae, in quibus spiritualem iurisdictionem secundum ecclesiae vestrae consuetudinem approbatam, et sic secundum aliquorum interpretationem curam animarum habetis, simul cum personatibus, quorum aliquibus cura imminet animarum, in eadem ecclesia obtinetis, vobis, quum hoc generali concilio non obviet, dispensatio necessaria non exsistit. </p>
        
            </div>
            <div xml:id="wef6td-d1e874-Dd1e200">
               <head xml:id="wef6td-d1e874-Hd1e202">CAP. VII. </head>
               <p xml:id="wef6td-d1e874-d1e205"> In impetratione beneficiorum inspicitur data, non praesentatio vel receptio. </p>
               <p xml:id="wef6td-d1e874-d1e208"> Ioann. Andr. </p>
               <p xml:id="wef6td-d1e874-d1e211"> Idem. </p>
               <p xml:id="wef6td-d1e874-d1e214"> Eum, cui Canonicatus alicuis ecclesiae a sede apostolica est collatus, licet nondum sit in ea receptus, decernimus in assecutione praebendae iuxta suae provisionis ordinem omnibus praeferendum, quibus postmodum in ipsa ecclesia similis gratia est concessa; licet isti primo suas literas prae-sentaverint, et primo recepti fuerint in eadem. </p>
        
            </div>
            <div xml:id="wef6td-d1e874-Dd1e218">
               <head xml:id="wef6td-d1e874-Hd1e220">CAP. VIH. </head>
               <p xml:id="wef6td-d1e874-d1e223"> Per literas apostolicas, non facientes de defectu ordinis mentionem, potest impetranti de curato beneficio provideri;  ad ordines tamen se faciet proximis temporibus promoveri. Ioann. Andr. </p>
               <p xml:id="wef6td-d1e874-d1e226"> Idem . </p>
               <p xml:id="wef6td-d1e874-d1e229"> Si pro clericis pauperibus vel aliis nostras literas, ut eis | de beneficiis provideas, etiamsi animarum cura sit annexa </p>
        
        
        
               <p xml:id="wef6td-d1e874-d1e232"> eisdem, recipere te contingat: ipsis, (licet nec in sacris sint constituti ordinibus, nec de defectu ordinum in eisdem literis mentio habeatur,) poteris de beneficiis curam habentibus licite providere, nec praetextu dicti defectus tua poterit provisio impugnari. Oportebit tamen, ut ipsi ad ordines, quos requirunt collata eis beneficia, se faciant in proximis statutis a iure temporibus promoveri. </p>
        
            </div>
            <div xml:id="wef6td-d1e874-Dd1e236">
               <head xml:id="wef6td-d1e874-Hd1e238">CAP. IX. </head>
               <p xml:id="wef6td-d1e874-d1e241"> Mandato alterius super provisione facienda per Papam impleto, provisio auctoritate Papae intelligitur esse facta. H. d. secundum Zenz. </p>
               <p xml:id="wef6td-d1e874-d1e244"> Idem . </p>
               <p xml:id="wef6td-d1e874-d1e247"> Si eum, super cuius provisione apostolicae sedis legatus in certa ecclesia suas literas, quibus obtemperatum non fuerat, destinarat mandemus  auctoritate nostra in ipsa ecclesia in canonicum recipi et in fratrem, sibique provideri de praebenda iuxta ipsius legati continentiam literarum: talis receptus huiusmodi nostri auctoritate mandati non legati, sed nostra intelligitur  auctoritate receptus, et ideo est in assecutione praebendae omnibus, post eum eadem auctoritate receptis, in dicta ecclesia praeferendus. </p>
        
            </div>
            <div xml:id="wef6td-d1e874-Dd1e252">
               <head xml:id="wef6td-d1e874-Hd1e254">CAP. X. </head>
               <p xml:id="wef6td-d1e874-d1e257"> Mandatum, alternative plures collatores includens, verificatur in primo vacante; insimul vero vacantibus ordo scripturae servatur. Hoc dicit secundum Dominicum. </p>
               <p xml:id="wef6td-d1e874-d1e260"> Idem . </p>
               <p xml:id="wef6td-d1e874-d1e263"> Mandato nostro sub ea forma tibi directo, ut alicui provideas de beneficio, ad collationem tuam vel alterius pertinente, de beneficio, quod primo vacabit, sive ad tuam sive ad illius collationem pertinuerit, ei, pro quo scribitur, providere debebis. Si vero plura beneficia ad tuam et illius collationem forsan spectantia simul vacent: tunc scripturae ordinem servare habebis, ut illi solum provideas de illo beneficio, quod ad te noscitur pertinere. </p>
        
        
            </div>
            <div xml:id="wef6td-d1e874-Dd1e267">
               <head xml:id="wef6td-d1e874-Hd1e269">CAP. XI. </head>
               <p xml:id="wef6td-d1e874-d1e272"> Si clericus, cui mandabatur provideri de praebenda primo vacante, negligit petere praebendam sibi debitam, exstincta est gratia. Si autem sibi collatus fuerit Canonicatus, tunc habebit praebendam, quum nullus est ibi exspectans auctoritate apostolica. Ioann. Andr. </p>
               <p xml:id="wef6td-d1e874-d1e275"> Idem. </p>
               <p xml:id="wef6td-d1e874-d1e278"> Si clericus, pro quo a sede apostolica recepisti mandatum, ut ei de praebenda proximo vacatura in certa ecclesia provideres, eumque postea in canonicum ipsius ecclesiae recipi faceres et in fratrem, praebendam sibi debitam, quando vacat, petere negligenter omittat: aliam postmodum in ipsa ecclesia vacaturam nequibit praetextu dicti mandati petere, nec tu de ipsa sibi poteris providere, quum facta ei gratia per ipsius negligentiam sit exstincta. Verum si praefatus clericus fuisset auctoritate apostolica effectus ab initio canonicus in ecclesia praelibata, tunc, quum remanserit in ea canonicus dicta negligentia non obstante, ac per consequens ratione Canonicatus sit in alia praebenda, nulli alii de iure debita, ceteris praeferendus, petere poterit praebendam aliam, proximo vacaturam, dummodo non sint aliqui eadem auctoritate praebendas in ipsa ecclesia exspectantes. Et eidem de ipsa non per te,, quum mandatum non susceperis super illa, sed per eum, ad quem spectat in eadem ecclesia praebendarum collatio, provideri debebit; alias facta de praebenda huiusmodi alteri collatio in illius praeiudicium eo ipso viribus non subsistat. </p>
        
            </div>
            <div xml:id="wef6td-d1e874-Dd1e282">
               <head xml:id="wef6td-d1e874-Hd1e284">CAP. XH. </head>
               <p xml:id="wef6td-d1e874-d1e287"> Receptus auctoritate Papae etiam ad mandatum alterius, praeferendus est aliis in praebenda. H. d. secundum Zenz. </p>
               <p xml:id="wef6td-d1e874-d1e290"> Idem. </p>
               <p xml:id="wef6td-d1e874-d1e293"> Hi, qui auctoritate apostolica in aliqua ecclesia in canonicos sunt recepti, debent in praebendarum assecutione ceteris anteferri, legatorum vel aliorum quorumcunque auctoritate receptis antea in eadem. Eum quoque, qui ad mandatum legati vel alterius, auctoritate apostolica sibi specialiter in hac parte concessa fungentis, recipitur, auctoritate apostolica receptum esse dubium non exsistit. </p>
        
        
        
        
            </div>
            <div xml:id="wef6td-d1e874-Dd1e297">
               <head xml:id="wef6td-d1e874-Hd1e299">CAP. XIII. </head>
               <p xml:id="wef6td-d1e874-d1e302"> Si post gratiam, mihi factam a Papa de canonicatu et praebenda, Bononienses canonici, hoc ignorantes et ignoranti praebendam conferunt post vacantem: non tenet collatio. H. d. Ionn. Andr. </p>
               <p xml:id="wef6td-d1e874-d1e305"> Idem. </p>
               <p xml:id="wef6td-d1e874-d1e308"> Si, postquam canonicatum in aliqua ecclesia tibi contulimus, et de praebenda nulli alii de iure debita, inibi proxime * vacatura, mandavimus provideri, hi, ad quos in ea spectat collatio praebendarum, praebendam, quae vacabit * ibi postmodum, motu proprio, ignorantes tibi gratiam factam, alii duxerint conferendam: talis collatio in tuum prae-iudicium attentata nullam obtinet firmitatem. Nam eo ipso, quod canonicus auctoritate apostolica fuisti effectus, ius ad obtinendum praebendam proximo vacaturam ibidem tibi acquisitum exstitit, eandemque *, quam cito vacavit, ex quo nulli alii debebatur, iuste petere potuisti, et ideo a praedictis, licet ignorantibus, alteri conferri nequivit. </p>
        
            </div>
            <div xml:id="wef6td-d1e874-Dd1e312">
               <head xml:id="wef6td-d1e874-Hd1e314">CAP. XIV. </head>
               <p xml:id="wef6td-d1e874-d1e317"> Si Papa det licentiam legato suo recipiendi auctoritate apostolica resigna-tiones beneficiorum legationis suae, libere in manibus suis factas, et illa beneficia conferendi; secundo Papa, de praedicta potestate non habita mentione, canonicatum et praebendam, si vacat, vel quam primo vacaverit in aliqua ecclesia legationis, mihi conferat; tertio canonicus ipsius ecclesiae renunciet, et legatus etiam, ignorans collationem mihi factam, confert tibi praebendam praedictam: non tenet collatio legati, sed mihi illa praebenda debetur. Hoc dicit Ioann. Andr. </p>
               <p xml:id="wef6td-d1e874-d1e320"> Idem. </p>
               <p xml:id="wef6td-d1e874-d1e323"> Dudum venerabili fratri nostro S. episcopo Praenestino , quem ad partes destinavimus Gallicanas, recipiendi auctoritate nostra resignationem ab obtinentibus beneficia ecclesiastica in eisdem partibus, qui ea vellent libere in eius manibus resignare, ac beneficia ipsa personis idoneis conferendi per nostras literas potestate concessa, nos postmodum, de concessione huiusmodi non habita mentione, Nicolao de Bonefac. , camerario dilecti filii nostri N. tituli sancti Laurentii in Damaso presbyteri cardinalis, canonicatum Lexoniensis  ecclesiae, quae in partibus illis  exsistit, et praebendam nulli alii de iure debitam, si qua tunc vacabat in dicta ecclesia, contulimus, et sibi providimus de eisdem. Si vero nulla talis praebenda vacabat ibidem: nos praebendam, proximo inibi vacaturam, conferendam dicto camerario, quum vacaret, donationi apostolicae duximus reservandam, decernentes extunc irritum et inane, si secus super hoc a quoquam contingeret attentari, certis sibi ad hoc exsecutoribus deputatis. Quumque postmodum Nicolaus Vasalli clericus canonicatum et praebendam, quos in dicta Lexo-niensi ecclesia obtinebat, in dicti episcopi manibus resig-nasset, et  dictae potestatis praetextu eos idem episcopus, collationis, provisionis, reservationis et decreti praedictorum forsan ignarus, Guilielmo Vasalli presbytero contulisset, dicti exsecutores, collatione non obstante praedicta litera-rum nostrarum auctoritate praebendam eandem dicto camerario, velut sibi debitam, contulerunt, quem dictus presbyter, praetextu  collationis per dictum episcopum sibi factae, quod praebendam ipsam pacifice possidere valeat, non permittit; propter quod idem camerarius nobis supplicavit humiliter, ut providere sibi super hoc de opportuno remedio dignaremur. Nos igitur, attendentes, quod, etsi memorato episcopo praedictam concessimus  potestatem, penes nos tamen nihilominus remansit maior, licet eadem potestas etiam in praedictis, propter quod nostra, qui eandem praeoccupavimus potestatem, potior debet esse conditio, praesertim  quod secundum canonicas et legitimas sanctiones per speciem generi derogatur, quanquam de genere in derogante specie mentio nulla fiat; considerantes quoque, quod nos, exposito nobis de potestate praedicta, nihilominus literas gratiosas daremus in dictis partibus, non habita mentione de ipsa, quia foret absurdum, si tam lata * nostra impediretur potestas, et si in omnibus provisionum nostrarum literis, quas concederemus in partibus supra dictis, oporteret nos de saepe dicta potestate specialem facere mentionem, et quod decretum nostrum praedictum, maxime hic, ubi iam dictus camerarius ante dictam renunciationem per nos erat Lexoniensis effectus * canonicus, statim ignorantes ligaverat, quum super incerto non esset editum, nec ex alieno penderet arbitrio vel voluntate cuiusvis, qui acceptandi potestatem haberet, et idcirco per illud etiam expressisse videmur, ne alius posset conferre, et potestatem praedictam, quantum ad praesentem speciem, revocasse, quae in hoc casu, ubi de lucro dicti G. tantum agitur, et non de praeiudieio episcopi memorati, ab ignorante potuit revocari, nec post revocationem huiusmodi ius, per eum in alium etiam ignorantem in re revocata transferri, ad instar etiam servi calendario praepositi, qui post mortem domini praeponentis mutuatas pecunias accipientis non facit, licet inter contrahentes mors domini praepositum revocans fuerit ignorata, et domini, qui peculium, quod proprio servo concesserat, statim perimit, quum in eo suam mutaverit voluntatem: discretioni vestrae mandamus, quatenus praefatum presbyterum monitione praemissa per censuram ecclesiasticam compellatis, ut, collatione de canonicatu et praebenda praedictis per dictum episcopum sibi facta, quae nulla exstitit, non obstante, dicto camerario praebendam ipsam omnino dimittat, et eum super ea deinceps nullatenus inquietet. </p>
        
        
            </div>
            <div xml:id="wef6td-d1e874-Dd1e327">
               <head xml:id="wef6td-d1e874-Hd1e329">CAP. xv. </head>
               <p xml:id="wef6td-d1e874-d1e332"> Secundus, qui impetravit dignitatem et praebendam, praefertur priori, qui solum praebendam impetraverat, si praebenda dignitati est annexa; alias non. H. d. Ioann. Andr. </p>
               <p xml:id="wef6td-d1e874-d1e335"> Idem. </p>
               <p xml:id="wef6td-d1e874-d1e338"> Quia saepe dubitatur a multis, si Canonicatus alicuius ecclesiae sit collatus a sede apostolica successive duobus, fueritque mandatum primo de praebenda, secundo vero de praebenda et dignitate, personatu vel officio, quum se facultas obtulerit, provideri, quis ipsorum in praebenda, quae cum dignitate, personatu vel officio vacat ibi, postmodum debeat de iure praeferri: nos, dubitationem huiusmodi sopire volentes, praesenti declaramus edicto, primum, quum sit tempore anterior, cui per mandatum secundum praeiudicari, aut ius ipsius absorberi non debet, ex quo de intentione mandantis contraria non apparet, praeferendum esse in dicta praebenda, nisi vacanti dignitati, personatui vel officio sit annexa. Nam si esset annexa, secundus, cui debetur dignitas, personatus vel officium, praeferretur in ipsa. </p>
        
            </div>
            <div xml:id="wef6td-d1e874-Dd1e343">
               <head xml:id="wef6td-d1e874-Hd1e345">CAP. XVI. </head>
               <p xml:id="wef6td-d1e874-d1e348"> Mandatum provideri de dignitatibus vel beneficiis aliis ecclesiasticis, curata non includit, non expressa cura. H. d. usque ad §. Illis. — §. 1. In beneficii provisione modus electivus non includitur, si alii modi providendi exprimantur. H. d. — §. 2. Beneficiales literae, unum modum exprimentes, alios non includunt. H. d. — §. 3. Mandatum, simpliciter duos includens, alterum solum non adstringit, et e converso directum uni duos non afficit. </p>
               <p xml:id="wef6td-d1e874-d1e351"> H. d. Dom. </p>
               <p xml:id="wef6td-d1e874-d1e354"> Idem. </p>
               <p xml:id="wef6td-d1e874-d1e357"> Quum in illis, quibus beneficia curam animarum habentia committuntur, maior quam in iis, qui ad alia promoventur, idoneitas requiratur: intentionis nostrae nequaquam exsistit, ut, quum aliquibus de ecclesiis, personatibus, dignitatibus vel aliis beneficiis quibuscunque de animarum cura mentione non habita provideri mandamus, ipsis de iis, quibus huiusmodi cura imminet, possit aut debeat provideri. §. i. Illis vero, pro quibus scribimus, ut provideatur eisdem de personatibus vel dignitatibus, etiamsi curam habeant animarum, ad collationem, provisionem, praesentationem vel dispositionem spectantibus quorumcunque, provideri nequibit de praelaturis, personatibus vel dignitatibus, ad quos seu quas per electionem ii, qui eis habent praefici, assumuntur. {. 2. Quum autem inter collationem, praesentationem et institutionem differentia magna esse noscatur: si cui de beneficio ad alicuius collationem spectante provideri mandetur, de illo, quod ad eius praesentationem vel institutionem pertinet, provideri non poterit, nec etiam e converso. Expresso enim uno casuum praedictorum, mandatum super hoc factum, quod debet de sui natura restringi, ad alios extendi non debet. §. 3. Si vero de beneficio ad aliquorum collationem vel praesentationem spectante, non adiecto: „ communiter vel divisim,  provisio iniungitur facienda: in beneficio, quod ad collationem vel praesentationem alterius ipsorum tantum pertinet, adimpleri non potest; sicuti, si de beneficio, spectante ad collationem unius, provisio iniuncta fuisset, impleri non posset in beneficio, cuius collatio ad eum simul cum alio pertineret. </p>
        
        
        
        
            </div>
            <div xml:id="wef6td-d1e874-Dd1e361">
               <head xml:id="wef6td-d1e874-Hd1e363">CAP. XVII. </head>
               <p xml:id="wef6td-d1e874-d1e366"> Beneficium mihi collatum ante dissensum meum alteri conferri non potest, nisi terminus mihi datus ad consentiendum esset elapsus, et tunc etiam post terminum, antequam alteri conferatur, potero consentire. Ioann. Andr. </p>
               <p xml:id="wef6td-d1e874-d1e369"> Idem. </p>
               <p xml:id="wef6td-d1e874-d1e372"> Si tibi absenti per tuum episcopum conferatur beneficium, licet per collationem huiusmodi, donec eam ratam habueris, ius in ipso beneficio, ut tuum dici valeat, non acquiras : ipse tamen episcopus vel quicunque alius de ipso beneficio, nisi consentire recuses, in personam alterius ordinare nequibit. Quodsi fecerit, eius ordinatio, facta de beneficio non libero, viribus non subsistet. Sed si episcopus, notificata tibi collatione, ad consentiendum terminum com- </p>
               <p xml:id="wef6td-d1e874-d1e375"> g  etentem assignet: nisi consenseris, poterit, eo lapso, bene-cium libere cui viderit expedire conferre. Antequam tamen ipsum contulerit, tuum poteris, non obstante, quod lapsus sit terminus, praestare consensum *, et extunc de ipso non poterit aliter ordinari. </p>
        
            </div>
            <div xml:id="wef6td-d1e874-Dd1e379">
               <head xml:id="wef6td-d1e874-Hd1e381">CAP. xviii. </head>
               <p xml:id="wef6td-d1e874-d1e384"> Qui vi vel iniuste occupat secundum beneficium curatum, privatus est primo. Qui autem beneficium curatum aliquod occupat, est ipso iure privatus iure, quod in illo vel ad illud habebat. H. d. Ioann. Andr. </p>
               <p xml:id="wef6td-d1e874-d1e387"> Idem. </p>
               <p xml:id="wef6td-d1e874-d1e390"> Eum, qui beneficium, cui animarum cura imminet, vi occupat, seu se scienter iniuste intrudit in eo, decernimus ipso iure fore privatum beneficio, quod cum cura simili primitus obtinebat. Non enim decet, ut stultus melioris quam peritus conditionis exsistat, vel quod invasor eo, qui iuste ingreditur, privilegio gaudeat potiori. Insuper ut violenti, qui auctoritate, vel verius temeritate, propria occupare dignitates, personatus aut alia quaecunque ecclesiastica beneficia non verentur, etsi non virtutis amore, poenae saltem formidine a suae temeritatis audacia refrenentur: eo ipso ius, si quod in dignitatibus, personatibus et beneficiis occupatis taliter, vel ad ea ipsis forsitan competebat, amittant. </p>
        
            </div>
            <div xml:id="wef6td-d1e874-Dd1e394">
               <head xml:id="wef6td-d1e874-Hd1e396">CAP. XIX. </head>
               <p xml:id="wef6td-d1e874-d1e399"> Habens potestatem apostolicam personae idoneae de beneficio providendi, alias beneficiato sufficienter providere non poterit, nisi in literis hoc exprimatur, et tunc unicum simplex obtinenti providebit. Si vero conceditur, ut provideat beneficia obtinenti: ad duo tantum refertur, et contra factum est nullum. H. d. Dominicus. </p>
               <p xml:id="wef6td-d1e874-d1e402"> Idem. </p>
               <p xml:id="wef6td-d1e874-d1e405"> Is, cui conceditur, ut auctoritate apostolica possit uni personae idoneae in sua vel alia ecclesia providere, alicui, aliud beneficium sufficiens obtinenti, providere non potest, nisi primo ille beneficium, quod obtinet, omnino dimittat, vel nisi in concessione huiusmodi sit expressum, quod alias beneficiatae valeat providere personae. Tunc enim providere poterit unicum duntaxat beneficium obtinenti, dum tamen illi cura non immineat animarum. Si vero concessum fuerit, ut providere illi valeat, qui alia beneficia noscitur obtinere: huiusmodi pluralitas debet solum ad duo beneficia sine cura restringi. Provisio quoque facta contra praemissa eo ipso viribus non subsistat *. </p>
        
            </div>
            <div xml:id="wef6td-d1e874-Dd1e409">
               <head xml:id="wef6td-d1e874-Hd1e411">CAP. XX. </head>
               <p xml:id="wef6td-d1e874-d1e414"> Si quis ignorans recipiat beneficium, prius reservatum vel alteri collatum per Papam, si, ex quo scivit, illud sine difficultate dimittit, recuperat priora beneficia, propter illud dimissa, alias non. Ioann. Andr. </p>
               <p xml:id="wef6td-d1e874-d1e417"> Idem. </p>
               <p xml:id="wef6td-d1e874-d1e420"> Si beneficia, quae per sedem apostolicam conferuntur aut decreto interposito reservantur, interdum contingat ab iis, ad quos alias pertinet collatio eorundem, aliquibus huiusmodi collationem seu reservationem ignorantibus de facto conferri, et beneficia, quae illi tenebant antea et * post praedictorum adeptionem dimissa per eos aliis assignari: ne talis ignorantia eis, quum sint sine culpa, praeiudicialis exsistat, statuimus, ut, si ipsi, de collatione seu reservatione praedicta postea certiores effecti, sublata difficultate quacunque omnino dimiserint beneficia, sic sibi de facto collata, ad beneficia sua priora, collatione quibuscunque personis facta de ipsis nequaquam obstante, libere revertantur; alioquin redeundi ad ea, si difficultatem adhibuerint in aliis dimittendis, sit ipsis penitus interdicta facultas. Eundem </p>
        
               <p xml:id="wef6td-d1e874-d1e423"> quoque modum in dimittendo recepta et recuperando dimissa quoad omnes alios, qui forsan occasione praedicta sua dimiserint beneficia, et dimissa per alios fuerint assecuti, per omnia decernimus observandum. </p>
        
            </div>
            <div xml:id="wef6td-d1e874-Dd1e427">
               <head xml:id="wef6td-d1e874-Hd1e429">CAP. XXI. </head>
               <p xml:id="wef6td-d1e874-d1e432"> Taciturnitas beneficii, etiam modici, vitiat dispensationem super pluralitate beneficiorum, quae, etiam legitime super duobus obtenta, ad duo prima recepta refertur. Item provisio alicui facta de beneficio, non obstante, quod aliud habeat, dispensationem super utroque retinendo non inducit. </p>
               <p xml:id="wef6td-d1e874-d1e435"> H. d. secundum Zenz. </p>
               <p xml:id="wef6td-d1e874-d1e438"> Idem. </p>
               <p xml:id="wef6td-d1e874-d1e441"> Non potest dispensatio super pluralitate beneficiorum concessa impetranti prodesse, qui aliquod, quantumcunque modicum, beneficium subticuit in eadem. Illud autem apostolicae sedis indultum, ut quis duo beneficia curam animarum habentia, si alias canonice conferantur eidem, possit recipere ac simul licite retinere, intelligitur de duobus primis beneficiis, quae cum cura post dictum indultum obtinere contingit eundem. Quum vero tibi, non obstante, quod aliud beneficium obtinere noscaris, a sede praedicta * de aliquo beneficio provideri contingit: per hoc tecum, ut primum beneficium cum secundo retinere valeas, non intelligitur dispensatum. Hoc enim solum praedicta operatur expressio, quod facta tibi gratia nequeat subreptitia iudicari. </p>
        
            </div>
            <div xml:id="wef6td-d1e874-Dd1e446">
               <head xml:id="wef6td-d1e874-Hd1e448">CAP. XXII. </head>
               <p xml:id="wef6td-d1e874-d1e451"> Mandatum legati super facienda provisione, per Papam confirmatum, papalis gratia est censenda. Zenzel. </p>
               <p xml:id="wef6td-d1e874-d1e454"> Idem. </p>
               <p xml:id="wef6td-d1e874-d1e457"> Si apostolicae sedis legatus, volens tibi suae legationis auctoritate in certa ecclesia providere, canonicatum et praebendam nulli alii de iure debitos, proximo in ipsa ecclesia vacaturos, collationi suae reservet, et decernat irritum et inane, si secus super hoc contigerit attentari, certis, qui eos tibi conferant, quum vacabunt, exsecutoribus per suas literas deputatis; nosque postmodum, plena de  his facta narratione, quod ab ipso legato factum exstitit ratum et gratum habentes, id auctoritate apostolica confirmamus, et  eisdem exsecutoribus vel aliis nostris damus literis in mandatis, ut in huiusmodi provisionis negotio auctoritate nostra procedant iuxta ipsius legati continentiam literarum: certum est, quod, quum ipsa provisio ipsius legati * post impertitam a nobis auctoritatem nostra censeatur effecta, omnibus, quibus postea mandavimus in eadem ecclesia provideri, etiamsi canonicatum ipsius ecclesiae duxerimus conferendum eisdem, de iure praeferri debebis in praebenda postmodum inibi vacatura. </p>
        
            </div>
            <div xml:id="wef6td-d1e874-Dd1e461">
               <head xml:id="wef6td-d1e874-Hd1e463">CAP. XXIII. </head>
               <p xml:id="wef6td-d1e874-d1e466"> Obstat taciturnitas obtenti beneficii, licet modici, nisi constet, provisionem factam proprio motu Papae; qui demum intelligitur, si hoc in litera exprimatur. H. d. Zenz. </p>
               <p xml:id="wef6td-d1e874-d1e469"> Idem. </p>
               <p xml:id="wef6td-d1e874-d1e472"> Si motu proprio alicui, aliquod beneficium obtinenti, conferamus aliud, de illo non habita mentione: non ob hoc gratiam huiusmodi, quae de nostra mera liberalitate processit, invalidam volumus reputari. Secus, si ad petitionem illius, vel alterius pro eodem oblatam gratiam huiusmodi faciamus. Tunc enim, quantumcunque modicum beneficium taceatur in ea, ipsam veluti subreptitiam vires nolumus obtinere. Motu quoque proprio tunc solum gratia fieri censeatur, quum hoc expresse cautum fuerit in eadem. </p>
        
            </div>
            <div xml:id="wef6td-d1e874-Dd1e476">
               <head xml:id="wef6td-d1e874-Hd1e478">CAP. XXIV. </head>
               <p xml:id="wef6td-d1e874-d1e481"> Collatio, facta motu proprio Papae, pluribus beneficiis in eadem ecclesia vacantibus simul, intelligitur facta de pinguiori; sed, si beneficia sunt aequalia, ad eum spectat electio, cui gratia est concessa. Collatio vero, facta ad petitionem alterius, ad minus beneficium restringitur. Si sint aequalia, eligit qui alias conferebat. Quo negligente alius eligit, et etiam contra. Hoc dic^t secundum Zenz. </p>
               <p xml:id="wef6td-d1e874-d1e484"> Idem. </p>
               <p xml:id="wef6td-d1e874-d1e487"> Si, pluribus simul in aliqua ecclesia vacantibus dignitatibus vel praebendis, nos de hac vacatione incerti dignitatem vel praebendam, si qua nulli alii de iure debita in ipsa vacat ecclesia, cuiquam in genere conferamus: gratiam </p>
        
        
        
               <p xml:id="wef6td-d1e874-d1e490"> huiusmodi, si motu proprio eam fecerimus, ut tunc fiat interpretatio plenissima in eadem, referri volumus ad dignitatem vel praebendam, quae inter illas maioris censetur esse valoris; seu si sint forsan aequales, ad eam, quam is, cui conferimus, infra decendium post habitam de dicta vacatione notitiam duxerit eligendam. Si vero ad petitionem alterius ipsa gratia fuerit per nos facta: eam, (ut hoc casu, prout iuri congruit, restringatur,) ad illam, quae minoris valoris exsistit, seu, si sit aequalitas in eisdem, ad eam, quam is, ad quem ipsarum spectat collatio, infra dictum tempus elegerit, postquam sibi huiusmodi gratia erit nota, decernimus referendam. Alterutro quoque ipsorum, prout ad eum pertinet, infra tempus debitum eligere negligente, ad alium extunc electio libere devolvatur. </p>
        
            </div>
            <div xml:id="wef6td-d1e874-Dd1e494">
               <head xml:id="wef6td-d1e874-Hd1e496">CAP. XXV. </head>
               <p xml:id="wef6td-d1e874-d1e499"> Non debetur exspectanti praebenda, quae per episcopi praebendarii mortem vacat. H. d. secundum Zenz. </p>
               <p xml:id="wef6td-d1e874-d1e502"> Idem. </p>
               <p xml:id="wef6td-d1e874-d1e505"> Quum in ecclesia tua, quae XII. canonicorum et XIII. praebendarum habet numerum, consuetudinem esse proponas, ut episcopus, qui est pro tempore, vocem habeat in capitulo tanquam canonicus, licet canonicus non exsistat, et unam de dictis praebendis sicut unus canonicus obtineat in eadem: certum est, eum, cui auctoritate apostolica provideri mandatur, de praebenda, nulli alii de iure debita, proximo in ipsa ecclesia vacatura, praebendam, quam per mortem episcopi vacare contingit, (ne contra dictam consuetudinem, cui per praefatum mandatum non intelligitur derogari, futurus episcopus praebenda careat, et dictus canonicorum numerus amplietur,) habere non posse, sed exspectare debere , quousque vacet alia, oportebit eundem. </p>
        
            </div>
            <div xml:id="wef6td-d1e874-Dd1e509">
               <head xml:id="wef6td-d1e874-Hd1e511">CAP. xxvi. </head>
               <p xml:id="wef6td-d1e874-d1e514"> Per adeptionem secundi beneficii curati, cuius fructus alter ex causa percipit, non vacat primnm. Ioann. Andr. </p>
               <p xml:id="wef6td-d1e874-d1e517"> Idem. </p>
               <p xml:id="wef6td-d1e874-d1e520"> Si, tibi concesso a nobis, ut fructus beneficiorum, quae usque ad certum tempus in tua vacabunt dioecesi, percipere valeas pro solvendis debitis, quibus est tua ecclesia onerata, beneficium vacans postmodum, curam habens animarum annexam, alicui simile beneficium obtinenti te conferre contingat: aequum est, ut, quamdiu fructus ipsius perceperis, primum non debeat reputari vacare. </p>
            </div>
            <div xml:id="wef6td-d1e874-Dd1e524">
               <head xml:id="wef6td-d1e874-Hd1e526"> Cap. xxvii. </head>
               <p xml:id="wef6td-d1e874-d1e529"> Quum mandatur alicui non sacerdotalis, vel integra, vel certi valoris conferri praebenda: sacerdotalis dimidia vel minoris valoris illi etiam volenti conferri non poterit. </p>
               <p xml:id="wef6td-d1e874-d1e532"> Idem. </p>
               <p xml:id="wef6td-d1e874-d1e535"> Cui de non sacerdotali praebenda provideri mandatur, sibi etiam volenti sacerdotalis auctoritate mandati huiusmodi conferri nequibit. Similiter, si in ecclesia, in qua integrae ac dimidiae praebendae habentur, mandetur integra conferri praebenda, quamquam ille, pro quo scriptum exstitit, dimidia velit esse contentus, ei de ipsa non poterit provideri. Idem, quum  iniungitur provideri  alicui de praebenda certi valoris, ut  in praebenda minoris valoris etiam illo volente mandatum non possit  adimpleri . Non enim huiusmodi mandata, (quorum fines diligenter servari oportet,) debent ad casus alios, quam expressos, extendi. </p>
        
            </div>
            <div xml:id="wef6td-d1e874-Dd1e540">
               <head xml:id="wef6td-d1e874-Hd1e542">CAP. XXVIII. </head>
               <p xml:id="wef6td-d1e874-d1e545"> Secundo beneficio curato effectualiter adepto, primum consimile, eius possessore irrequisito, conferri potest, non autem eius possessio dari. </p>
               <p xml:id="wef6td-d1e874-d1e548"> Secundum Zenz. </p>
               <p xml:id="wef6td-d1e874-d1e551"> Idem. </p>
               <p xml:id="wef6td-d1e874-d1e554"> Licet episcopus beneficium, quod cum animarum cura tenebas, postquam aliud recepisti consimile, ac ipsius possessionem pacificam habuisti, vel per te stetit, quo minus haberes eandem, possit alteri de iure conferre: illum tamen, cui contulerit, non debebit, te non vocato, quum tibi forsan ius possit competere  retinendi, in possessionem ipsius inducere corporalem. </p>
        
        
            </div>
            <div xml:id="wef6td-d1e874-Dd1e558">
               <head xml:id="wef6td-d1e874-Hd1e560">CAP. XXIX. </head>
               <p xml:id="wef6td-d1e874-d1e563"> Sacerdotalis praebenda per simplex mandatum de providendo non nisi apto ad sacerdotium est conferenda. H. d. secundum Zenz. et istud summarium potest adaptari utrique lecturae, positae in tertia glossa. </p>
               <p xml:id="wef6td-d1e874-d1e566"> Domin. </p>
               <p xml:id="wef6td-d1e874-d1e569"> Idem. </p>
               <p xml:id="wef6td-d1e874-d1e572"> Ei , cui provideri mandatur simpliciter de praebenda proximo vacatura, sacerdotalis praebenda conferri non potest, si nondum in aetate tali exsistat, quod possit ad sacerdotium promoveri; sed aliam exspectare debebit. </p>
        
            </div>
            <div xml:id="wef6td-d1e874-Dd1e576">
               <head xml:id="wef6td-d1e874-Hd1e578">CAP. XXX. </head>
               <p xml:id="wef6td-d1e874-d1e581"> Ex mandato sedis apostolica exspectans ex certa causa, ea deficiente beneficium petere impeditur. H. d. secundum Zenz, </p>
               <p xml:id="wef6td-d1e874-d1e584"> Idem. </p>
               <p xml:id="wef6td-d1e874-d1e587"> Si pauper clericus, cui, quum beneficium nullum haberet, mandabatur de beneficio iuxta suae probitatis merita per episcopum providere, aliud, antequam sit provisum eidem, beneficium fuerit assecutus: providere sibi episcopus, quum cesset causa mandati, de cetero non tenetur. </p>
        
            </div>
            <div xml:id="wef6td-d1e874-Dd1e591">
               <head xml:id="wef6td-d1e874-Hd1e593">CAP. XXXI. </head>
               <p xml:id="wef6td-d1e874-d1e596"> Ubi de prioritate beneficii pluribus collati non constat: primo possessio, deinde maior praerogativa praefertur. H. d. secundum Zenz. </p>
               <p xml:id="wef6td-d1e874-d1e599"> Idem. </p>
               <p xml:id="wef6td-d1e874-d1e602"> Si a sede apostolica vel legato ipsius uni, et ab ordinario alteri eodem die idem beneficium conferatur, nec appareat, quae collatio fuerit primo facta: erit potior conditio possidentis. Si vero neuter possideat: is, cui sedes ipsa contulit vel legatus, propter conferentis ampliorem praerogativam erit alteri praeferendus. </p>
        
            </div>
            <div xml:id="wef6td-d1e874-Dd1e606">
               <head xml:id="wef6td-d1e874-Hd1e608">CAP. XXXII. </head>
               <p xml:id="wef6td-d1e874-d1e611"> Religiosus habens prioratum vel ecclesiam curatam, si recipit secundum sine licentia Papae: ipso iure vacat primum. Quod si statim non dimiserit: efficitur ineligibilis, et privatur utroque. Eadem est poena in iis, qui habebant ante hanc constitutionem, nisi infra mensem alterum elegerint et alterum dimiserint. H. d. usque ad §. Prohibemus. Ioann. Andr. — §. 1. Prioratus ecclesiae vel administrationes unius monasterii, solitae per ipsius monachos gubernari, absque sedis apostolicae licentia alterius monasterii monachis non committantur, nec commissa dimittantur. Qui contra fecerint, sint privati potestate ordinandi praedicta ea vice, et defertur ad dioecesanum in non exemptis, et ad Papam in exemptis. Recipientes vel detinentes, alias: eligentes, sunt ineligibiles ipso iure. H. d. </p>
               <p xml:id="wef6td-d1e874-d1e614"> Idem. </p>
               <p xml:id="wef6td-d1e874-d1e617"> Quum singula officia sint singulis committenda personis, et dissolutionis ac evagationis materia sit religiosis prae ceteris auferenda: praesenti prohibemus edicto, ne aliqui monachi vel religiosi alii pluribus prioratibus vel ecclesiis, curam habentibus animarum, etiamsi eadem cura non per ipsos, sed per presbyteros, ad eorum praesentationem per episcopos institutos, habeat exerceri, absque sedis apostolicae auctoritate praeesse praesumant, nisi forte unus ex eis ab alio dependeat, vel adinvicem sint annexi; statuentes, ut, quicunque ipsorum prioratum vel ecclesiam talem obtinens alium receperit; primum, quo sit ipso iure privatus, statim omnino dimittere teneatur, per eum, ad quem pertinuerit, libere alteri conferendum. Quod nisi fecerit, ex tunc eo ipso efficiatur ineligibilis, et tanquam ambitiosus ab utroque penitus repellatur. Circa eos autem, qui plures prioratus vel ecclesias huiusmodi nunc detinent, providemus, ut infra mensem, postquam praesens constitutio pervenerit ad eosdem, unum ex ipsis, quem retinere voluerint, reliquis dimissis eligere teneantur, alioquin extunc poenis subiaceant supra dictis. §. i. Prohibemus insuper, ne prioratus vel ecclesiae, aut administrationes seu officia unius monasterii, consueta per eiusdem monachos gubernari, committantur deinceps absque auctoritate sedis eiusdem alterius monasterii monachis gubernanda, nec hactenus commissa dimittantur eisdem; sed per eos, ad quos pertinent, libere ordinentur, quum illis non liceat habere locum in diversis monasteriis, quorum unum ab alio non dependet, nec aliorum monasteriorum, nisi canonice transferantur ad ipsa, prioratus, ecclesias, administrationes vel officia gubernare. Qui vero contra prohibitionem praesentem praedicta de cetero alienis monachis commiserint, vel dimiserint iam commissa, ea vice ordinandi de ipsis sint potestate privati et de eis per dioecesanos, si exempta non fuerint, alioquin per sedem apostolicam ordinentur . Ii autem, qui ea suscipere vel suscepta praesumpserint detinere, reddantur ineligibiles ipso iure. </p>
            </div>
      
            <div xml:id="wef6td-d1e874-Dd1e621">
               <head xml:id="wef6td-d1e874-Hd1e623">CAP. XXXIII. </head>
               <p xml:id="wef6td-d1e874-d1e626"> Contemptum possunt prosequi, si ad receptionem vel collationem absentes monachi vel canonici non vocentur; nisi consuetudo habeat, eos non vocari. H. d. secundum Zenz. </p>
               <p xml:id="wef6td-d1e874-d1e629"> Idem. </p>
               <p xml:id="wef6td-d1e874-d1e632"> Quum in ecclesiis canonicorum receptio aut praebendarum vel beneficiorum collatio imminet facienda: absentes canonici, si commode fieri valeat, sunt vocandi; nisi consuetudo habeat, eos ad talia non vocari. Alioquin, quod in eorum absentia fieri contigerit, eis instantibus irritari debebit. </p>
        
            </div>
            <div xml:id="wef6td-d1e874-Dd1e637">
               <head xml:id="wef6td-d1e874-Hd1e639">CAP. xxxiv. </head>
               <p xml:id="wef6td-d1e874-d1e642"> Beneficia morientium etiam in loco vicino curiae Romanae per duas diaetas legales, vel sede ipsa vacante, ibi causam, domicilium vel originem non habentium, vel etiam habentium, sed curialium, et ibi causa Romanae curiae morantium, vel translata curia eam sequentium, et in itinere decedentium, vel in loco, unde recessit curia, in quo remanserant infirmi, conferri nequeunt per alium, quam per Papam. H. d. secundum Zenz. </p>
               <p xml:id="wef6td-d1e874-d1e645"> Idem. </p>
               <p xml:id="wef6td-d1e874-d1e648"> Praesenti declaramus edicto, statutum felicis recordationis Clementis Papae praedecessoris nostri de beneficiis apud sedem apostolicam vacantibus, per alium quam per Romanum Pontificem minime conferendis, locum habere in beneficiis, quae legati aut nuncii sedis eiusdem vel quivis alii ad Romanam curiam venientes, vel etiam recedentes ab ipsa, obtinere noscuntur, si eos in locis vicinis ipsi curiae mori contingat, quemadmodum si in loco, ubi eadem curia residet, morerentur. Idem est, si aliquis curialis, (etiam ecclesia Romana vacante,) peregrinationis, infirmitatis, aut recreationis seu alia quavis causa ad locum curiae vicinum secedens , in huiusmodi loco vicino decedat; dummodo ibi, etiamsi erat ad ipsam curiam reversurus, eius domicilium seu domus propria non exsistat. Loca vero intelligantur vicina eidem curiae in praemissis, quae remota ultra duas diaetas legales, quas hoc casu sic specialiter volumus computari, a loco, ubi moratur ipsa curia, non exsistunt. Sane, si quis in loco, ubi degit curia, suae originis domum habens, diem claudat extremum in ea: ipsius beneficia sub praedicto non aliter includantur  statuto, quam si curialis esset antea, et ibidem occasione curiae moraretur. Porro, quum curiam de loco ad locum transferri contingit, si curiales, in itinere, (dum curiam sequuntur eandem,) vel in loco, unde  recedit ipsa curia, forsitan remanentes infirmi, rebus inibi eximantur humanis: praemissum statutum, quantumcunque locus ubi decedunt, ab ipsa curia sit remotus, ad illorum beneficia se extendit. </p>
        
            </div>
            <div xml:id="wef6td-d1e874-Dd1e652">
               <head xml:id="wef6td-d1e874-Hd1e654">CAP. XXXV. </head>
               <p xml:id="wef6td-d1e874-d1e657"> Mors Papae tollit, ne parochiales ecclesiae in curia vacare dicantur. H. d. </p>
               <p xml:id="wef6td-d1e874-d1e660"> secundum Zenz. </p>
               <p xml:id="wef6td-d1e874-d1e663"> Idem. </p>
               <p xml:id="wef6td-d1e874-d1e666"> Si apostolica sede vacante aliquas parochiales ecclesias vacare de cetero contigerit  apud ipsam: statuimus, ut de eis, ne ipsarum vacatio diutina periculum valeat animabus afferre, per eos, ad quos pertinet, possit libere ordinari, constitutione felicis recordationis Clementis Papae praedecessoris nostri de beneficiis, apud sedem ipsam vacantibus, per alium quam per Romanum Pontificem minime conferendis , vel alia quavis contraria super hoc edita non obstante. Idem volumus et de illis, quae ibidem ipso Romano Pontifice vivente vacabunt, si de ipsis per eum ante ipsius obitum non fuerit ordinatum. </p>
            </div>
            <div xml:id="wef6td-d1e874-Dd1e670">
               <head xml:id="wef6td-d1e874-Hd1e672">CAP. XXXVI</head>
               <p xml:id="wef6td-d1e874-d1e675"> Gratia alicui concessa, ut providere possit personis idoneis in certa ecclesia, personis non expressis, non exspirat re integra obitu concedentis; secus, si personae essent expressae. Ioann. Andr. </p>
               <p xml:id="wef6td-d1e874-d1e678"> Idem. </p>
               <p xml:id="wef6td-d1e874-d1e681"> Si cui, nulla personarum facta expressione, sit gratiose concessa facultas, ut auctoritate apostolica possit aliquibus personis idoneis in certa ecclesia providere, vel beneficia, quorum collatio est ad sedem apostolicam legitime devoluta, conferre, contradictores eadem auctoritate per censuram ecclesiasticam compescendo: huiusmodi concessio, quam, quum specialem gratiam contineat, decet esse mansuram, non exspirat etiam re integra per obitum concedentis. Secus, si super provisione certae personae facienda sit data potestas eidem non ob suam, sed eius, cui provideri mandatur, gratiam vel favorem; illa quidem exspirat omnino, si concedens re integra moriatur. </p>
        
            </div>
            <div xml:id="wef6td-d1e874-Dd1e685">
               <head xml:id="wef6td-d1e874-Hd1e687">CAP. XXXVII. </head>
               <p xml:id="wef6td-d1e874-d1e690"> Qui ex licentia circa incertos concessa absque titulo ad sacros ordines clericos promovet, eis tenetur providere. Dans licentiam promoventi vel etiam promovendis, eis, promotis ad sacros sine titulo, providere tenebitur, H. d. Zenz, </p>
               <p xml:id="wef6td-d1e874-d1e693"> Idem. </p>
               <p xml:id="wef6td-d1e874-d1e696"> Si episcopus, cui nullis personis expressis in genere commisisti, ut vice tua ordines in tua dioecesi celebraret, ad sacros ordines promoverit quempiam titulum non habentem: ei, quum in culpa fuerit taliter ordinando eundem, tenebitur vitae necessaria ministrare, donec sibi per eum vel alium de competenti beneficio sit provisum. Si vero certas commisisti * eidem ordinare personas: tu, qui praevidere  hoc casu, an haberent titulum, debuisti, taliter ordinato ad praedicta, donec per te beneficiatus fuerit, obligatus exsistis. Eis autem, quibus dioecesanis datur licentia, ut possint a quo voluerint episcopo ad omnes sacros ordines promoveri, non qui ordinant, sed qui tribuunt licentiam, quum eam dare non debeant titulum non habenti, ad praemissa, si titulum non habeant, obligantur. </p>
            </div>
            <div xml:id="wef6td-d1e874-Dd1e700">
               <head xml:id="wef6td-d1e874-Hd1e702"> cap. XXXVIII. </head>
               <p xml:id="wef6td-d1e874-d1e705"> Si primo loco Papa dat licentiam conferendi beneficia certo modo vacantia, vel ad Papam devoluta, secundo aliquod de his conferat specialiter, vel conferri mandet: species generi derogat ita, quod secundo beneficium debetur. H. d. Ioann. Andr. </p>
               <p xml:id="wef6td-d1e874-d1e708"> Idem. </p>
               <p xml:id="wef6td-d1e874-d1e711"> Quamvis tibi nuper in genere potestatem dederimus beneficia sex clericorum tuorum cedentium vel decedentium auctoritate nostra personis idoneis conferendi: canonicatum tamen et praebendam, quos in tua ecclesia, in qua post praedictam  gratiam tibi factam mandavimus cuidam specialiter provideri, obtinebat quidam ex iisdem tuis clericis nunc defunctus, conferre non potes, quum illi, pro quo scripsimus, debeantur. Nam primae generali gratiae tibi factae derogat posterior specialis, licet de illa non fecerit mentionem. Simili ratione, si post facultatem tibi concessam a nobis conferendi beneficia tuae dioecesis, quorum collatio est ad sedem apostolicam devoluta, nos eorum aliquod, antequam tu conferas, conferamus specialiter alicui vel conferri mandemus, de concessione tibi facta non habita mentione: facta per nos collatio canonica est censenda.    / </p>
        
            </div>
            <div xml:id="wef6td-d1e874-Dd1e715">
               <head xml:id="wef6td-d1e874-Hd1e717">CAP. XXXIX. </head>
               <p xml:id="wef6td-d1e874-d1e720"> Revocatio gratiae non tollit ius quaesitum, sed quaerendum, nisi ius. annexionis aliud inducat; nec tamen tollit ius quaerendum, annexum iuri digniori, quam quaesito. H. d. secundum Zenz. </p>
               <p xml:id="wef6td-d1e874-d1e723"> Idem. </p>
               <p xml:id="wef6td-d1e874-d1e726"> Si is, cui de canonicatu, praebenda  et dignitate, per-sonatu vel officio per felicis recordationis Nicolai vel Coelestini praedecessorum nostrorum literas gratia in aliqua ecclesia facta erat, constitutionis nostrae revocatoriae tempore canonicatum et praebendam, dignitati, personatui vel officio alicui non annexam, erat adeptus: licet dignitatem, personatum seu officium inibi exspectaret, propter exspectationem huiusmodi privatus non intelligitur iure, quod in canonicatu et praebenda fuerat canonice assecutus; ius </p>
        
        
        
               <p xml:id="wef6td-d1e874-d1e729"> tamen, quod ad dignitatem, personatum vel officium competebat eidem, iuxta verba dictae revocationis  intelligitur revocatum. Non sic autem, si canonicatum cum dignitate, personatu aut officio, conferri tantum canonico consuetis *, fuerat assecutus sub exspectatione praebendae; quum ius magis dignum, quod iste in dignitate, personatu seu officio huiusmodi iam habebat , ius minus dignum Canonicatus retineat, cuius Canonicatus ratione ius eidem salvum remanet , ad praebendam nulli alii debitam apostolica ante ipsum auctoritate recepto. Sed     et si episcopi vel alterius cuiuscunque collatione vel provisione adeptus fuerat     in eadem ecclesia dignitatem, personatum sive officium, conferri tantum canonico consueta , praefatus, qui canonicatum auctoritate apostolica iam habebat , idem erit censendum. </p>
        
            </div>
            <div xml:id="wef6td-d1e874-Dd1e734">
               <head xml:id="wef6td-d1e874-Hd1e736">CAP. XL. </head>
               <p xml:id="wef6td-d1e874-d1e739"> Obest revocatio gratiae praebendam exspectanti et decreti interpositio etiam ignoranti. H. d. Zenz. </p>
               <p xml:id="wef6td-d1e874-d1e742"> Idem. </p>
               <p xml:id="wef6td-d1e874-d1e745"> Quodam per literas felicis recordationis Nicolai Papae praedecessoris nostri canonicatum sub exspectatione vacaturae praebendae in certa ecclesia obtinente, successor eius Coelestinus cuidam alteri similem in eadem ecclesia gratiam fecit, quem omnibus, etiam ante ipsum auctoritate apostolica vel quavis alia in ecclesia ipsa receptis, voluit anteferri, cum interpositione decreti. Priusquam tamen ad primum et eius exsecutores secundae gratiae notitia pervenisset: vacans praebenda eidem primo per suos fuit exsecutores collata. Post huiusmodi autem  et ante factam secundo collationem ipsius praebendae, nostra constitutio revocatoria emanavit. Et quoniam quis eorum ius habeat in praebenda huiusmodi * dubitatur: nos neutrum illorum habere ius decernimus in eadem. Prima enim collatio, post et contra decretum a dicto Coelestino interpositum facta, licet ab ignorantibus et etiam ignoranti, non obtinet firmitatem. Ius vero, quod secundo ad praebendam, non in praebenda huiusmodi competebat, quum nostram revocationem eius collatio non praecesserit, per eam penitus est sublatum. </p>
        
            </div>
            <div xml:id="wef6td-d1e874-Dd1e749">
               <head xml:id="wef6td-d1e874-Hd1e751">CAP. XLI. </head>
               <p xml:id="wef6td-d1e874-d1e754"> Mandatum de providendo de beneficio, ad collationem capituli pertinente, non tangit ius singularis canonici. Hoc dicit secundum Zenz. </p>
               <p xml:id="wef6td-d1e874-d1e757"> Idem. </p>
               <p xml:id="wef6td-d1e874-d1e760"> Mandatum apostolicum tibi directum, ut T.  clerico de beneficio spectante ad collationem Narbonensis capituli provideres, beneficia eiusdem capituli, sive dentur in communi per ipsum, sive per canonicos eiusdem ecclesiae singulares vice ac auctoritate capituli, aut ex iure ipsius de consuetudine vel statuto, merito comprehendit. Ad beneficia tamen ratione dignitatum, personatuum vel officiorum , quae nonnulli ex eisdem canonicis obtinent in ipsa ecclesia, ad eorundem  collationem spectantia , mandatum huiusmodi minime se extendit. Idem esse censemus, si ratione praebendarum suarum ad ipsos canonicos collatio dictorum beneficiorum singulariter pertinere noscatur, nisi contineatur forsitan in mandato, quod eidem clerico provideas de beneficio ad collationem Narbonensis capituli pertinente communiter vel divisim. Tunc enim de beneficiis, quae ad ipsorum collationem pertinent, ratione huiusmodi praebendarum poteris providere. </p>
            </div>
         </div>
      </body>
   </text>
</TEI>